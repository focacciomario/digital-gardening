#UMG 

**Lezione precedente:**[[EICA 6]]

## Lezione 7 - Intraoperative MRI

- [[#Classificazione della strumentazione di iMRI|Classificazione della strumentazione di iMRI]]
	- [[#Classificazione della strumentazione di iMRI#Strumenti operatori MR-Compatibili|Strumenti operatori MR-Compatibili]]
- [[#Sviluppi tecnologici per iMRI|Sviluppi tecnologici per iMRI]]
- [[#Applicazioni della RM nelle procedure guidate intra-operatorie|Applicazioni della RM nelle procedure guidate intra-operatorie]]
	- [[#Applicazioni della RM nelle procedure guidate intra-operatorie#Limiti dell'IMRI|Limiti dell'IMRI]]
- [[#Hybrid operating theatre|Hybrid operating theatre]]

**Lezione successiva:** [[EICA 8]]


L'immagine a RM si basa sulla capacità degli spin di essere magnetizzati in un campo magnetico ad alta intensità. 
Introducendo un segnale in RadioFrequenza si inducono gli spin *in risonanza*. Questi, acquistano energia fino ad invertire la direzione di rotazione (spin opposto). Nel momento in cui viene rilasciato il campo magnetico, l'energia acquisita dagli spin verrà rilasciata in maniera dipendente a seconda del tessuto dal quale proviene (contrasto nell'immagine). Il rilascio di energia avviene sotto forma di radiofrquenza e, a seconda della sequenza di stimolazione utilizzata dall'operatore, è possibile avere imaging di tipo anatomico, funzionale e metabolico. 

L'imaging di risonanza magnetica manifesta vantaggi e svantaggi nell'utilizzo intraoperatorio: 
✅ Bassa invasività del segnale emesso
✅ Buon contrasto con i tessuti
✅ Buona risoluzione spaziale se sono richieste misurazioni
✅ Estrazione di caratteristiche fisica o fisiologiche da tali immagini
✅ È possibile effettuare una ricostruzione 3D
❌ Non è compatibile con le procedure cliniche previste in qualsiasi operazione: movimenti del chirurgo, accesso al sito anatomico... 
❌ Interferisce potenzialmente con le altre strumentazioni a causa delle interferenze elettromagnetiche
❌ La struttura e la sala ospitante deve essere predisposta, spesso, all'installazione del macchinario
❌ I costi di installazione e manutenzione sono proibitivi in termini economici

Il primo macchinario di iMRI risale al **1991** (GE) nel dipartimento di Neurosurgery and Radiology in Brigham. 

Le prime applicazioni in cui fu messo in uso la strumentazione si occupavano di ottimizzazione della resezione tumorale e valutazione del *brain shift* (fenomeno secondo cui il cervello è in movimento all'interno del cranio a causa delle pulsazioni cardiache). 

Successivamente tra le applicazioni intra-operatorie sono rientrate: 
- MRA (MR Angiography)
- MRV (MR Venography)
- DWI (Risonanza magnetica di diffusione per la valutazione di ictus)
- fMRI (Risonanza magnetica funzionale)

### Classificazione della strumentazione di iMRI
1. **Mild Field** (0.2-0.5T)
2. **High Field** (1.5T)
3. **Low Field** (0.12-0.15T)
4. **Very High Field** (3T) -> 7T

#### Strumenti operatori MR-Compatibili
- Sistema per il rilascio dell'anestetico
- Strumenti chirurgici
- Trapano
- Microscopio chirurgico

**Principali player del settore di imaging RM:**
Tra i principali player di settore troviamo: 
- Brainlab
- Siemens
- Imris
- Odin company
- Philips

### Sviluppi tecnologici per iMRI

Nel settore dell'imaging di risonanza magnetica, si lavora per ottenere sequenze dettagliate e veloci, al fine di ottenere immagini in real-time anche sull'intero volume analizzato. 

Le **caratteristiche salienti** dell'imaging di risonanza magnetica intra-operatorio sono: 
1. **Risoluzione spaziale:** la risoluzione spaziale arriva fino ad 1mm (a meno che non si dia maggiore importanza alla risoluzione temporale, per cui l'immagine in risoluzione spaziale diverrebbe di qualità inferiore)
2. **Risoluzione temporale:** in modalità *cine-mode* si può arrivare da 5 a 15fps (frame per secondo!)
3. **FOV (Field of View):** si riferisce alla distanza (in cm o mm) su cui viene acquisita o visualizzata un'immagine RM. Il FOV è tipicamente suddiviso in diverse centinaia di elementi di immagine (pixel), ciascuno di dimensioni pari a circa 1 mm². Il **FOV massimo** raggiungibile in iMRI è di 550mm. 

**Cosa è possibile visualizzare mediante l'imaging RM?** 
Tessuti molli, aria, ossa. Normalmente la visualizzazione delle ossa in risonanza magnetica è problematica ma esistono sequenza specifiche che possono contrastare meglio l’osso e in particolare le ultra fast sequence e quindi metterlo in evidenza.

### Applicazioni della RM nelle procedure guidate intra-operatorie

**Brain shift:**
La RM intra-operatoria, a differenza degli US, non è molto diffusa per la valutazione in real-time del così detto *brain-shift* a causa degli elevati costi di macchinari e impianti necessari. Tuttavia, utilizzando gli RM per la valutazione del *brain-shift*, è possibile confrontare le immagini pre-operatorie (ad esempio acquisizioni tomografiche) con le immagini intra-operatorie acquisite in RM, adoperando semplicemente una registrazione di forma libera (o sovrapposizione) delle immagini. 

Ovviamente la qualità delle immagini e delle misurazioni effettuate utilizzando strumentazione RM risulta nettamente superiore se confrontate con gli output derivanti da ultrasuoni. 

**Tumor / Tissue Resection:**
Nelle pazienti affette da carcinoma mammario infiltrante o duttale in situ con indicazione per una chirurgia conservativa, uno dei punti più dibattuti nella comunità scientifica è sempre stato lo studio dei margini di resezione chirurgica e le relative implicazioni clinico-terapeutiche. 

Per **margini di resezione chirurgica** si definisce la distanza tra il tumore e il bordo del tessuto circostante che viene asportato in toto.

Nel caso della chirurgia alla mammella, la RM aiuta nella giuda per la resezione accurata delle lesioni. In generale, c’è circa un 25% di miglioramento nel margine di sicurezza, per la rimozione dei noduli.

Spesso la RM alla mammella, viene effettuata in posizione prona con la mammella posizionata in particolari bobine che la avvolgono. Se dovesse essere effettuata una operazione alla mammella, ovviamente non è possibile svolgerla in posizione prona e la paziente verrà rivolta con la pancia verso l’alto e quindi la mammella (che è costituita da tessuto molle), si sposta verso il basso. 

Se volessi trovare il pre-operatorio, al fine di poter recidere con maggior accuratezza la massa tumorale, mi servirebbe una particolare tipologia di imaging. Questo processo nella ***Breast conserving surgery***, cioè nella chirurgia della mammella dove si cerca di preservare la ghiandola e quindi di non effettuare una mastectomia è molto importante.

**Biopsia:**
Un’altra procedura guidata dalla RM e che avviene in tempo reale è la Biopsia. Tale procedura viene effettuata con il paziente e l’operatore, immersi nel magnete. Possiamo notare che la qualità dell’immagine ottenuta in tempo reale, rispetto al pre-operatorio non è dello stesso livello, perché in questo caso è necessario dare la priorità alla risoluzione temporale.

Si tratta di una iMRI guidata da RM, anziché da US.

**Ultra focused US MRI guided:**
*Che cos'è l'ecografia focalizzata guidata dalla risonanza magnetica?*
Gli ultrasuoni focalizzati vengono eseguiti mentre il paziente è sveglio. È una procedura non invasiva e non chirurgica che utilizza la radiofrequenza - fasci di energia acustica focalizzati, onde meccaniche - per riscaldare e distruggere una piccola area mirata di tessuto senza danneggiare i tessuti adiacenti. Per garantire la sicurezza del paziente, gli ultrasuoni focalizzati utilizzano un sistema di imaging termico a risonanza magnetica che misura le variazioni di temperatura nel tessuto bersaglio.

Questa nuova procedura consente al medico di eseguire una terapia non invasiva, sicura ed efficace, senza danneggiare i tessuti circostanti e con effetti collaterali minimi.

Grazie ai fasci ultra focused di US è possibile effettuate degli interventi di ablazione non invasivi per il paziente. 

#### Limiti dell'IMRI

I limiti della RM in ambito intra-operatorio sono tanti e sono riferibili agli stessi limiti che caratterizzano l'imaging di RM. 
- I pazienti con impianti ferromagnetici non possono essere sottoposti a questo tipo di imaging (A meno che non si utilizzino sistemi a basso campo, gli impianti ferromagnetici sono sia pericolosi per il paziente a causa del magnete statico e sia per la qualità dell’immagine, in quanto creano delle distorsioni, pregiudicando la guida intraoperatoria)
- Pazienti con dispositivi impiantabili attivi non possono sottoporsi a screening RM
- I tempi di acquisizione per la RM sono più lunghi di altre metodologie di imaging
- I costi di impianti e strumentazione per l'imaging a RM sono spesso proibitivi e necessitano di sale realizzate appositamente

### Hybrid operating theatre
Le sale Ibride o multi funzione, possono essere specificatamente sviluppate per la cardiochirurgia, per la neurochirurgia, ecc. 

Il vantaggio è quello di disporre di strumentazione per la guida di immagini intra-operatorie molto avanzata, sono facilmente convertibili da sale per piccole procedure chirurgiche a sale per grandi interventi. Si tratta di sistemi costosi.

Da un punto di vista del paziente, c’è una maggiore sicurezza ed un minor tempo dell'operazione, perché se un intervento dovesse manifestare delle complicazione, anziché trasportalo da una sala operatoria all’altra, le sale ibride sono equipaggiate per tutte le necessità.

Le sale ibride sono dotate dei migliori sistemi di imaging, che consentono di effettuare procedure più complesse e in minor tempo, nella stessa sala.

Tra le sale chirurgiche ibride presenti al mondo, esiste la **AMIGO (Advanced Multimodality Image-Guided Operating suite)**.

Si tratta di una multi-sala ibrida: al centro c’è la sala operatoria, in una sala adiacente c’è la PET/CT per consentire imaging anatomico e funzionale e nell’altra sala c’è la RM, che può scorrere all’interno della sala chirurgica o il lettino può muoversi attraverso la RM.