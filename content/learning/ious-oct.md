---
title: IOUS e OCT
description: Brevi cenni all'Intraoperative Ultrasound (IOUS) e Optical Coherence Tomography (OCT)
date: 2023-03-26

--- 
# Intraoperative Ultrasound (IOUS) e Optical Coherence Tomography (OCT)

Con il termine *ultrasuoni* ci si riferisce alle onde meccaniche appartenenti alla frequenza degli ultrasuoni che vengono prodotte da un array di trasduttori piezoelettrici ed in grado di diffondersi attraverso i tessuti del corpo umano. 
Queste onde, interagendo con i tessuti, vengono parzialmente riflesse. L'eco di ritorno viene quindi letto dallo stesso trasduttore emettitore, fornendo una stima della profondità di ogni tessuto che riflette il fronte d'onda. 

Attraverso la misurazione dell'impedenza acustica effettuato con un device *ecografico*, è possibile ottenere un'immagine in scala di grigi. Si tratta di imaging anatomiche in cui si riesce a discriminare le strutture di interesse ed è possibile effettuare in maniera indiretta misure di velocità ed elasticità. 

Queste ultime, possono fornire al clinico ulteriori informazioni durante gli interventi di chirurgia assistita. 

Le onde US sono assolutamente compatibili con i tessuti biologici del corpo umano, in quanto non interferiscono con le strutture anatomiche e non causano danni. Solo un'esposizione prolungata agli ultrasuoni potrebbe causare un surriscaldamento dei tessuti, ma ciò non avviene mai in ambito clinico per cui non c'è da preoccuparsi. 

Inoltre, le onde meccaniche degli US non interferiscono con i segnali emessi da altra strumentazione posizionata o attiva all'interno della sala operatoria: è possibile quindi utilizzarlo in combinazione ad altre apparecchiature. 

Essendo la tramissione/ricezione degli US in tempo-reale, è possibile ottenere un'elevato numero di frame al secondo: **la risoluzione temporale** è dunque assai elevata. 

Le immagini US però **NON hanno un buon contrasto** perché il rumore presente nelle immagini è abbastanza elevato. Nonostante ciò con le immagini ultrasoniche è possibile ottenere un'**elevata risoluzione spaziale** che arriva all'ordine dei micrometri. 

E' possibile anche effettuare la ricostruzione del volume 3D del tessuto analizzato. 

Per utilizzare correttamente tutta la strumentazione delle immagini US non è necessario apportare modifiche strutturali alla sala destinata all'installazione in quanto generalmente si tratta di device *portatili* dalle misure abbastanza contenute e che non necessita di particolari precauzioni d'utilizzo. 

Anche **il costo della strumentazione per l'imaging US** non è proibitivo. 

In presenza di tessuti ossei e interfacce composte d'aria, le performance della sonda US calano drasticamente in quanto le onde non riescono a propagarsi o riflettersi in maniera corretta all'interfaccia con questi due materiali. 

Per determinare la forma di un oggetto in movimento, si sfrutta l'**effetto Doppler** secondo cui l'onda riflessa da un oggetto in movimento cambia in relazione alla velocità di spostamento dell'oggetto colpito dalle onde ultrasoniche. 

L'ammontare del cambiamento della frequenza dipende dalla velocità del bersaglio. 

$$f_{d}= \frac{2f_{v} \times v \times cos\alpha}{c}$$
$$v= \frac{f_{d} \times c }{2f_{v}\times \cos \alpha}$$

dove $f_{v}=$ Frequenza d'onda incidente, $c$ = velocità di propagazione del suono nel tessuto umano, $v=$ velocità di bersaglio, $a=$ angolo di incidenza del fascio ultrasonoro con il bersaglio. 

## Misure indirette: 

### Doppler e Color Doppler
Sono presenti informazioni relative alla presenza/assenza di flusso, direzione e velocità. E' possibile anche che il macchinario emetta un segnale udibile per simulare il suono del flusso sanguigno. 
È spesso utilizzata nel caso di: 
- Stenosi trombosi
- Dilatazioni aneurismiche
- Insufficienza valvolare

### Elastography
L'elastografia è l'insieme delle tecniche che consentono di stimare la rigidità dei tessuti come proprietà fisica denominata modulo di Young (E). Il modulo di Young è una costante di proporzionalità che mette in relazione la forza applicata per unità di superficie, o stress, e la conseguente variazione relativa delle dimensioni del tessuto, o deformazione. I metodi di elastografia a ultrasuoni possono essere suddivisi in due categorie: quasi statici, o basati sulla deformazione, e dinamici, o basati sulle onde di taglio.

La natura dello stimolo meccanico esterno definisce questi metodi. Nell'elastografia basata sulla deformazione, la forza viene applicata mediante l'applicazione della pressione della sonda o attraverso la forza meccanica endogena (ad esempio, la pulsazione carotidea). Nell'elastografia basata sulle onde di taglio, un'onda di taglio del tessuto viene indotta dal sistema di imaging. In entrambi gli approcci, la risposta del tessuto a questi stimoli meccanici viene utilizzata per stimare le proprietà meccaniche del tessuto. 

L'imaging della deformazione utilizza la relazione diretta:
$$E = \frac{\sigma}{\varepsilon}$$
$$ \sigma \propto \varepsilon $$
In un materiale elastico, la deformazione è proporzionale allo sforzo applicato. 

**Settori in cui si sfrutta il principio dell'elastografia:**

- Neuro ✅ (Brain shift durante l'operazione di neuro)
- Oftamologia ✅
- Otorinolaringoiatria ✅
- Mammella ✅
- Cardiotoracico ed endovascolare ✅
- Addominale ✅
- Pelvico ✅
- Ortopedico  ✅

## Applicazioni dell'imaging IOUS

Nel caso si stia operando mediante **Biopsia**, l'utilizzo combinato di un navigatore intraoperatorio con le immagini US consente in maniera più agevole: 
- La visualizzazione dell'ago all'interno del paziente
- Valutazione di deflessione dell'ago
- Determinazione del punto di ingresso 
- Controllo strutture critiche

Anche nel caso di **applicazione di cateteri** è possibile utilizzare le immagini US per migliorare la navigazione. 

È possibile utilizzare IOUS anche nel caso di operazioni intracardiache (ICE - Intracardiac Echocardiography) e intravascolari (IVUS - Intravascular Ultrasound). 


## Applicazioni dell'imaging OCT

In fisica l'interferometria è un metodo di misura che sfrutta le interferenze fra più onde coerenti fra di loro. 
Un fascio di luce viene inviato su uno specchio semiriflettente che divide il fascio a metà: 
1. Su uno specchio di riferimento (una parte)
2. Sul tessuto bersaglio (la restante parte)

Una camera, generalmente basata su dispositivi CCD (Il dispositivo ad accoppiamento di carica, sigla CCD, consiste in un circuito integrato formato da una riga, o da una griglia, di elementi semiconduttori in grado di accumulare una carica elettrica proporzionale all'intensità della radiazione elettromagnetica che li colpisce.) riceve il segnale combinato dei due fasci. 

Invece di utilizzare tecniche di US, OCT utilizza elettromagnetiche (e quindi non meccaniche come nel caso degli ultrasuoni) con un minor potere penetrante. 

L'acquisizione e la ricostruzione dell'immagine può avvenire sia nel dominio del tempo che in quello della frequenza. Nel dominio del tempo la profondità dei tessuti viene misurata traslando lo specchio di riferimento. 

*Qual è il principio fisico che regola il sistema di acquisizione?*
Il sistema di acquisizione integra diversi punti fino ad una profondità di 2mm e ricostruisce una tomografia in tempo reale. 
Strutture altamente riflettenti sono visualizzate in bianco e rosso; strutture poco riflettenti in blu e nero, mentre tutte le altre strutture (con proprietà di riflessione intermedia) sono spesso visualizzate in verde. 

A differenza degli US, i principali siti applicativi sono relativamente pochi: 
- Oftalmologia
- Cardiotoracico ed endovascolare
- Addominale
- Pelvico
- Ortopedico

Come per gli US e con lo stesso principio è possibile ricavare misure indirette di velocità ed elasticità dei tessuti.

In più è possibile estrarre informazioni sulla citoarchitettura dei tessuti.