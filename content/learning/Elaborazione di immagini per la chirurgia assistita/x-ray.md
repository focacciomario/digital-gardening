---
title: X-Ray 
description: Brevi cenni ai raggi X
date: 2023-03-25
showSidebar: true
key: x-ray
--- 
# Imaging a raggi X: fluoroscopia, C-Armt, iCT
Queste onde elettromagnetiche utilizzate per l'imaging clinico, rientrano nella banda di energia dei cosiddetti raggi X. Hanno la capacità di interagire con i tessuti con cui entrano in contatto: trasmissione, assorbimento e diffusione sono i fenomeni più ricorrenti. 
I raggi X sono costituiti da fotoni, caratterizzati quindi da una lunghezza d'onda $\lambda$ e da una propria energia $E$, secondo la relazione che segue: 
$$E=h\nu = \frac{hc}{\lambda}$$
dove $\nu$ è la frequenza dell'onda elettromagnetica, $c$ è la velocità della luce e $h$ è la costante di Planck. I **raggi X** hanno grande importanza nell'immaging clinico per le loro proprietà fisiche: 
- **Penetrazione**: i raggi X consentono di ottenere proiezioni d'ombra delle strutture all'interno del corspo umano, grazie al contrasto risultante fra ossa e tessuti vari, dovuto alla diversa densità, che causa diversa opacità al fascio X che "illumina" il corpo. 
- **Fluorescenza:** i raggi X, invisibili all'occhio umano, rendono fluorescenti in modo visibile alcuni materiali: questa proprietà è usata nella tecnica radiologica per convertire le immagini a raggi X in immagini luminose osservabili
- **Azione chimico-fisica:** i raggi X scrivono direttamente sulle pellicole fotografiche, in maniera simile a ciò che accade per i fotoni nello spettro del visibile. Essi però interagiscono anche con le molecole organiche. Questa proprietà è utilizzata in maniera volontaria in radioterapia per "bombardare" tessuti cancerogeni, ma può causare anche risultati non voluti come danni biologici a tessuti sani. 
$$I(x) = I_{0}e^{-\mu \cdot x}$$

Per ottenere delle immagini dinamiche su una pellicola in passato si ricorreva d una tecnica chiamata *seriografia*. Essa utilizzava un dispositivo meccanico deputato al cambiamento della pellicola e forniva immagini in grandezza naturale con cadenza di ripresa fino a 10 frame/s. Questa velocità tuttavia non era sufficiente a descrivere fedelmente il movimento del cuore, inoltre le singole immagini potevano essere esaminate solo una per volta ed in modo statico, impedendo di sfruttare le capacità di integrazione del sistema visivo nel caso di sequenze temporali (cinematografici). 

Per ovviare a tali inconvenienti sono state introdotte dapprima le tecniche di **cineangiografia** e successivamente la tecnica di **videoradiografia**. Entrambe furono possibili a seguito dell'invenzione dell'**amplificatore di brillanza, anche detto intensificatore di immagini** che consente di lavorare in regime dinamico con dosi accettabili sia per il paziente che per il tubo radiogeno. 

### L'intensificatore di brillanza

L'intensificatore di brillanza è un dispositivo ad alto guadagno che aumenta l'efficienza della catena radiologica in cui è inserito a spese di un peggioramento della risoluzione spaziale, presentando la caratteristica di consentire riprese dinamiche di immagini. Esso puà operare modo fluoroscopico sia continuo che pulsato. *E' spesso utilizzato per lo studio dei processi che coinvolgono strutture in modivimento, flussi o riempimento, per controlli durante la chirurgia o per l'inserimento di cannule e cateteri.* E' molto usato anche negli esami che utilizzano MDC. 

**Come è costituito**
Un intensificatore di brillanza è costituito da un tubo a vuoto con una parte frontale (schermo di ingresso di dimensioni 12-35cm) in genere in alluminio, su cui è poggiato uno strato fluorescente (Ioduro di Cesio), che converte i raggi X incidenti in luce visibile con un'alta efficienza. I fotoni così generati colpiscono un fotocatodo, provocando l'emissione di elettroni (rapporto 10:1). Questi ultimi, accelerati da una tensione di 20-30 kV, opportunamente focalizzati da una lente elettronica per mantenere intatte le proporzioni geometriche delle strutture) vengono inviati a colpire lo schermo fluorescente in uscita (generalmente in fosforo del diametro di poco più di 2.5cm). 

**Perché l'immagine risulta amplificata?**
L'immagine in uscita appare amplificata perché: 
- Ogni interazione con un fotone X provoca l'emissione di decine di migliaia di elettroni
- La tensione di accelerazione fornisce energia cinetica agli elettroni
- Le dimensioni dell'immagine sono ridotte da ingresso a uscita (maggiore focalizzazione)
Rispetto ad un classico schermo fluorescente si rileva un guadagno di 10.000 volte! **L'immagine in uscita in genere viene ripresa da una telecamera per consentire la visualizzazione istantanea su monitor dell'esame.** 

Al fine di **ridurre la dose** di fotoni X emessi, si ricorre a generatori di impulsi in modo che il tubo radiogeno è in funzione solo quando effettivamente necessario (non in continua).

### C-Arm
![[Pasted image 20230521165455.png]]
Arco a forma di C (letteralmente dall'inglese C-Arm) è stato introdotto nel 1960. Da una parte vi è la sorgente di RX fissa ad una delle estremità, mentre dall'altra vi è l'intensificatore di brillanza per mostrare le immagini in tempo reale sul display. 

Questo dispositivo può essere fisso o mobile all'interno della stanza. 

Esistono diversi modelli e configurazioni possibili di questo dispositivo, ma la cosa fondamentale è che è possibile ottenere immagini tridimensionali del paziente. 

**Il collimatore**
I raggi X prodotti dalla sorgente di RX possono essere regolati nella forma e nelle dimensioni attraverso il collimatore: un dispositivo in metallo pesante in grado di bloccare i fotoni X ed evitare che questi si propaghino. 
Il vantaggio di utilizzare un collimatore è la possibilità di *localizzare il fascio incidente* e diminuire la dose assorbita dal paziente. 
***La distanza sorgente paziente deve essere sempre superiore a 38cm per evitare danni ad organi e tessuti.*** 

### DPI
- Guanti
- Occhiali
- Collare tiroideo in piombo
- Grembiule piombato

Il posizionamento del tubo X-Ray è fondamentale: Deve essere sempre posizionato al di sotto del paziente, e l'intensificatore di brillanza in alto. Altrimenti c'è il rischio che gran parte dei raggi X riflettenti vada contro l'operatore sanitario. (Staff esposto a radiazioni ridotte con X-Ray in basso). 

![[Pasted image 20230521165429.png]]

